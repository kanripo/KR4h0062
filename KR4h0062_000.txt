# -*- mode: mandoku-view; -*-
#+TITLE: 蘇門六君子文粹
#+DATE: 2015-08-25 00:34:20.901015
#+PROPERTY: ID KR4h0062
#+PROPERTY: BASEEDITION WYG    
#+PROPERTY: JUAN 提要
<pb:KR4h0062_WYG_000-1a>¶
欽定四庫全書　　　　　集部八¶
　蘇門六君子文粹　　　　總集類¶
　　提要¶
　　　　(臣/)等謹案蘇門六君子文粹七十巻不著編¶
　　　　輯者名氏巻首凡例稱或傳為陳亮所輯然¶
　　　　亮輯歐陽文粹序載龍川集而此書之序無¶
　　　　考則未必出于亮也宋史稱黄庭堅張耒晁¶
　　　　補之秦觀為蘇門四學士而此益以陳師道¶
<pb:KR4h0062_WYG_000-1b>¶
　　　　李廌稱蘇門六君子者葢陳李雖與蘇軾交¶
　　　　甚晚而師道則以軾薦起官廌亦以文章見¶
　　　　知於軾故以類附之也其文皆従諸家¶
　　　　集中録出凡淮海集十四巻宛邱集二十二¶
　　　　巻濟北集二十一巻濟南集五巻豫章集四¶
　　　　巻后山集四巻頗有一篇之中刋去首尾繁¶
　　　　文僅存其要語者觀其所取大抵議論之文¶
　　　　居多葢坊肆所刋以備程試之用者陸㳺老¶
<pb:KR4h0062_WYG_000-2a>¶
　　　　學菴筆記曰建炎以來尚蘇氏文章學者翕¶
　　　　然從之而蜀士尤盛有語曰蘇文熟喫羊肉¶
　　　　蘇文生喫菜羮云云葢風㑹所趨併其從遊¶
　　　　之士亦為當代所摹擬矣然其去取謹嚴猶¶
　　　　工文之士所輯且李廌集世無傳本今始從¶
　　　　永樂大典裒輯成帙頗藉此書相補苴又張¶
　　　　耒集寫本僅存字多舛誤陳師道集刋本校¶
　　　　詩差詳校文則畧亦頗藉此書以勘正云乾¶
<pb:KR4h0062_WYG_000-2b>¶
　　　　隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
